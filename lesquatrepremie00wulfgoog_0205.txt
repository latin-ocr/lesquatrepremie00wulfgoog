rar marsim caparam os romnus

et de ratione formae est actuS, esse illud in quo invenitur potentia ad
aliquem actum habet rationem materiae. Cum ergo omne creatum
recedens ab actualitate simplicissima primi sit in potentia ad aliquas
perfectiones et operationes sive in omni creato est potentia ad aliquem
actum et perfectionem, oportet ponere in omni creato aliquo modo
materiam; et secundum diversitatem actuum et perfectionum est diversitas
potentiarum sive materiarum. Cum enim sit quidam actus sive forma
simpliciter, scilicet quo aliquid dicitur esse simpliciter, quod est esse
substantiam sive in genere substantiae, et est alius actus secundum quid
quo scilicet aliquid non dicitur esse simpliciter, sed esse quale vel
huiusmodi; — secundum hoc etiam est potentia simpliciter nullum actum
habens, quae est potentia ad esse simpliciter et hoc proprie dicitur
materia prima sive hyle et dicitur subiectum, et est potentia non sim·
pliciter sed secundum quid, actum aliquem habens, et in potentia ad
aliquem actum existenS, et hoe non dicitur proprie materia sed subiectum.
Quia ergo in angelis est reperire actus accidentales constat quod in
angelis est potentia, et non ratione materiae, quia ipsa substantia
angelorum ens in actu substantiali est subiectum suarum virium et
potentiarum naturalium quae secundum aliquos sunt accidentia et per se
proprietates essentiales secundo modo dicendi per se. Et ulterius ipsa
c'um huiusmodi viribus est subiectum operationum quibus perficitur in
intelligendo et volendo. Quia etiam caelum est in potentia ad motum

’ · vel ad ubi, ideo ipsum est quaedam potentia vel quoddam subiectum

respectu huiusmodi. - Sed utrum ipsa substantia angeli quae sic est
subiectum et potentia in se ipsa sit composita ex vera materia et potentia
substantiali, de hoc est quaestio.

Et videtur dicendum quod non, quoniam potentia ad substantiam
quae est omnino potentia et nullo modo actus vel aliquem actum habens,
cum non habeat unde determinetur, est contradictoriorum, quamvis acci·
dentis subiectum quod est in actu secundum determinatam formam
substantialem necessario sit determinatum et proprium tali vel tali acci·
denti et non in potentia ad oppositum. Quod enim dicit puram potentiam
ad esse simpliciter quod est esse secundum aliquam formam substan·
tialem, non includit aliquid quo magis ad unam formam substantialem
determinetur quam ad aliam. Nam illud determinans iam esset aliquid
actuale. Si enim esset pure potentiale, idem esset iudicium de ipso. Nec
potest dici quod materia· una ab alia distinguitur se ipsa; nam forma
solum est quae essentialiter dividit, et quantitas accidentaliter. Sicut enim
omnino non ens non est distinguibile, ita quod tantum est ens potentiale

 

