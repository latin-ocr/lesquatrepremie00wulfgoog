PRIMUM QUODLIBETUM‚ Q. XV 37

annis reddere aliquam pensionem. Et arguebatur quod tale monasterium
possit imponere ¹ tali prioratui tale onus, quia membra inferiora tenentur
capiti superiori subvenire et subministrare et caput potest ad suam utili·
tatem eis uti. Sed prioratus praedictus supponitur esse membrum dicti
monasterii. Ergo poterit ei aliquod onus huiusmodi imponi ad capitis
subsidium. Quare et cetera.

Contra. Non debet aliquid fieri per quod fundatoris intentio defrau-
detur. Sed per impositionem talis oneris defraudaretur intentio dicti
fundatoris, quia ex hoc sequeretur diminutio numeri ministrantium, eleemo-
synarum et huiusmodi. Quare et cetera.

Respondeo dicendum quod cum intentio et devotio fidelium circa
ecclesiastica praecipue sit observanda nisi necessitas vel utilitas cogat
vel inducat ad immutandum ², nec tunc contrariari proprie contingit inten-
tioni vel devotioni praedictae -saltem quam intelligendum est habere
fideles in talia disponendo saltem in habitu et implicite -prout etiam
dicitur: non est fractor voti qui illud non implet quia non potest neces·
sitate ipsum excusante, vel cum³ illud commutat in melius, - hinc est
quod in casu proposito abbas non potest imponere tali prioratui tale
onus ¹ nisi ob necessitatem vel magnam utilitatem non privatam sed com·
munem et hoc tamen non nisi auctoritate superioris scilicet episcopi
(Extra de censibus capitulo Prohibemus et Praeterea illi[us]) (l). Omnes
enim tales mutationes quibus receditur ab his quae regulariter et com·
muniter sunt observanda, dispensationes quaedam sunt. Unde coniungere
vel dividere beneficia et huiusmodi non debent lieri nisi ex causa ratio-
nabili et iusta. Si ergo monasterium multum indigeat et magis expedit
ad Ecclesiae utilitatem quod⁶ monasterio tamquam capiti bene provi·
deatur quam prioratui, nec hoc possit fieri bono modo nisi de bonis
dicti monasterii aliqua abstrahantur vel aliqua huiusmodi interveniant ⁰,
potest fieri. Si autem huiusmodi onus debet imponi, faciendum est hoc
illo prioratu vacante, vel ex intervallo post provisionem factam de con·
sensu eius cui collatum est beneficium si consuevit conferri canonice
. et ad perpetuitatem, non ad voluntatem superioris3 alioquin videretur
committi simonia. Instituens ergo vel fundans talem prioratum quia
transtulit dispositionem illius Ecclesiae, sua intentione non obstante

¹ imponi V. - ¹ imitandum V. - ³ tarn Ρ. - ⁴ opus P. - ⁸ quam P. - ⁸ inter·
veniat P.

(1) c. 7. 8. Χ. decens. 111. 39,

 

