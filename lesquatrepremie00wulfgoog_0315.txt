oonnnm oooottaaton, o. xvn 287

propositum vel factum malum et irrationabile, et similiter vovere sic
intrare. Cum ergo intrare cum proposito exeundi non sit materia boni
propositi, non est materia voti. lllud autern solum quod quis licite potest
proponere et vovere, illud post votum tenetur implere. Cum ergo
intrare cum proposito experiendi et remanendi non sit materia boni
propositi et voti, cum quis vovit simpliciter se intraturum, non videtur
satisfacere voto nisi impleat illud quod vovit modo quo vovit, sive cum
circumstantia sine qua ipsum intrare nec est materia boni propositi nec
voti. Ergo et cetera.

Et ad hoc est dicendum qnod aliquid non est bonum simpliciter
et unicuique quod tamen est bonum in casu et alicui et econverso.
Bonum enim est vovere virginitatem simpliciter, non tamen unicuique
et in casu; non bonum etiam sive minus bonum est contrahere matri-
monium, sed tamen alicui est melius. lta etiam intrare vel proponere
intrare religionem cum proposito exeundi simpliciter malum est, cum
scilicet hoc sit libere sive sponte et ab Ι sque aliqua coactione. In cas
tamen, ut dictum est, si aliquis timore mortis intraret religionem cum ⁸
proposito tamen exeundi, qnia non sponte sed coactus aliquo modo
intraret, et faceret idem quod de genere suo est bonum sive non est
malum, non peccaret. Similiter etiam qui ad intrandum se obligavit
habens tunc propositum remanendi, cum hoc propositum mutatur et
non potest mutari propositum de [non] intrand0, si intrat sic a se ipso
ratione dictae obligationis coactus, satisfacit de voto. Qui ergo libere
et sponte intrat vel proponit intrare, tenetur etiarn proponere remanere.
’ Sed qui coactus et invitus dicto modo intrat non tenetur, quia libere
intrans nulla bona intentione videretur intrare excluso dicto proposito
Sed sic coacte intrans bono fine hoc facit, scilicet ut mortem evitet
vel temporalem in uno casu vel spiritualem, scilicet transitionem voti
vel promissi in alio. Quamvis enim dum voveret non intenderet exire
sed remanere, quia tamen hoc de se est mutabile, non tenetur illud
propositum retinere, sed solum propositum actus intrandi ad quem se
obligavit.

 

