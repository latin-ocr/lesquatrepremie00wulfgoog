142 Mafflsrm consumor oe couneus

non recipiunt magis et minus, per hoc non videtur intelligi nisi quod
virtus et natura talium qualitatum hoc habet quod secundum diversos
gradus sive secundum magis et minus participari natae sunt a subiect0,
sive secundum magis et minus natum est subiectum perfici secundum
illas. Hoc autem est recipere magis et minus non secundum se, sed
⁴ secundum esse in subiecto, sive secundum participationem subiecti quod
sic contingere potest. Nam sicut virtus vel potentia se habet ad agere,
sic formavel essentia se habet ad esse vel formaliter perficere. Sicut
ergo una et eadem virtus et potentia, si subiciatur ei aliquid magis
et minus passibile, magis et minus agit, ita quod intenditur et remittitur
actio alicuius agentis sive potentiae vel virtutis ex maiore et minore dis·
positione passivi, -ita una et eadem forma, prout suscipitur in subiecto
magis et minus disposit0, dat ei magis et minus esse, sive magis et
minus perficit vel reducit illud ¹ ad actum secundum illam formam. Ut
soffogd9va quanto magis Ι subiectum disponitur ad susceptionem formae albi,
' tanto plus participat de albedine, quia illa eadem albedo eiusdem
gradus essentialis quae subiecto indisposito daret esse remissum, subiecto
disposito et recedente a contrario dat esse intensum. Prout ergo formae
habent causari a diversis agentibus ct inesse subiectis² secundum
diversas dispositiones, secundum hoc diversimode habent intendi et
remitti, ita tamen quod generaliter, si subiectum sit magis dispositum
ad susceptionem formae, plus participat de ea sive eam perfectius
participat, et habet eam perfectiorem et perfectius et imperfectiorem vel
imperfectius.

Sed videtur quod isto modo magis et minus in forma non sit
ponere [non] secundum se, sed in eius participatione a subiecto secun·
dum maiorem et minorem dispositionem subiecti. Cum huiusmodi maior
et minor dispositio sit etiam quaedam forma accidentalis habens magis
et minuS, et non est abire in infinitum, — unde magis et minus in illa
forma quae secundum magis et minus-perficit subiectum est absque alia
dispositione, -potest dici quod aliquando forma aliqua recipit magis et
minus absque hoc quod dispositio subiecti recipiat magis et minus ³.

Erit tamen in uno subiecto maior dispositio ad huiusmodi formam
quam in alio, utpote si talis dispositio non innitatur⁴ uni formae sed
pluribus Nam calidum stat cum humido et cum sicc0, et tamen magis
propria materia calidi est siecum quam humidum. Unde eadem forma
caloris quae recepta est in materia sicca habebit esse intensum, recepta

¹ eam P, eum V. - ² substantiis P. — ⁸ absque — minus] orit. P. - ⁴ imitatur V.

 

